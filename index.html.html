<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link rel="stylesheet" href="style.css">
    <title>Luuletus</title>
</head>
<body>
<h1>Kuskil ajajõe taga</h1>
<p>
Ei ole paremaid, halvemaid aegu. <br>
On ainult hetk, milles viibime praegu. <br>
Mis kord on alanud, lõppu sel pole. <br>
Kestma jääb kaunis, kestma jääb kole. 
</p>

<p>
Ei ole süngeid, ei naljakaid aegu. <br>
Võrdsed on hetked, kõik nad on praegu. <br>
Elul on tung kanda edasi elu, <br>
jällegi Kronos et saaks mõne lelu. 
</p> 

<p>
Ei ole möödund või tulevaid aegu. <br>
On ainult nüüd ja on ainult praegu. <br>
Säilib, mis sattunud hetkede sattu. <br>
Ainuski silmapilk teisest ei kattu. 
</p> 

<p>
Ei ole mõttetult elatud aegu. <br>
Mõte ei pruugigi selguda praegu. <br>
Vähemat, rohkemat olla ei võinuks. <br>
Parajal määral saab elu meilt lõivuks.
</p> 

<p>
Ei ole kaduvaid, kõduvaid aegu. <br>
Alles jääb hetk, milles asume preagu. <br>
Aeg, mis on tekkinud, enam ei haju, <br>
kui seda jäävust ka meeled ei taju.
</p> 
<p> 
Artur Alliksaar <br>
<img class="author-img"src="http://60ndadeestikirjanduses.weebly.com/uploads/5/5/8/9/5589288/9191067.jpg" alt="" srcset="">
</p>
</body>
</html>